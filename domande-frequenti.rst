Domande frequenti
-----------------

Censimento del patrimonio ICT della PA e PSN
~~~~~~~~~~~~~~~~~~~~~~~~~~~~~~~~~~~~~~~~~~~~

**A cosa serve il Censimento del Patrimonio ICT della PA avviato da AgID?**

Il Censimento del Patrimonio ICT della PA serve a costruire una base informativa
comune sui principali asset IT (infrastrutture, hardware e software) utilizzati
dalle pubbliche amministrazioni. Le informazioni raccolte sono utili per aiutare
le amministrazioni a valorizzare il proprio patrimonio ICT e a razionalizzare la
spesa ICT. Il censimento si è concluso il 20 Giugno 2018.

**In base al censimento, come vengono classificate le infrastrutture IT delle
amministrazioni?**

Secondo quanto previsto dal Piano triennale, le infrastrutture IT delle
amministrazioni vengono classificate in una delle seguenti categorie: gruppo A,
gruppo B e strutture candidabili a Polo Strategico Nazionale (PSN). Nel gruppo A
rientrano le infrastrutture IT delle amministrazioni che possiedono data center
che, pur avendo carenze strutturali, svolgono un ruolo critico e non possono
essere dismesse nel breve periodo, nel gruppo B quelle con data center che non
garantiscono i minimi requisiti di affidabilità e sicurezza e che devono
dismettere tali data center quanto prima, mentre nel gruppo dei candidabili a
Poli Strategici Nazionali rientrano quelle amministrazioni dotate di
infrastrutture ICT di qualità, che potranno essere prese in considerazione nella
costituzione dei Poli Strategici Nazionali.

**Durante il periodo di esecuzione del Piano triennale, le PA possono effettuare
investimenti sui data center?**

No, non potranno effettuare nuove spese e investimenti in hardware e
infrastrutture, ma potranno effettuare spese/investimenti per realizzare
progetti di consolidamento e virtualizzazione per migrare i propri servizi verso
le infrastrutture del Cloud delle PA esistenti ad oggi (`Catalogo dei servizi Cloud per la PA qualificati <https://cloud.italia.it/marketplace/>`_).

**Le pubbliche amministrazioni come possono partecipare al censimento?**

Il  `Censimento ICT
<https://censimentoict.italia.it/it/latest/>`_ è chiuso.

**Che succede se un’amministrazione non partecipa al questionario o lo compila
solo parzialmente?**

Le infrastrutture IT delle amministrazioni che non completano il questionario
entro i termini stabiliti, vengono classificate d’ufficio nel gruppo B.

**Come viene individuato un Polo Strategico Nazionale?**

In seguito al censimento, le amministrazioni risultate “candidabili” come Poli
Strategici Nazionali potranno presentare formale candidatura per svolgere tale
ruolo. AgID, in seguito alla ricezione della candidatura, avvia l’istruttoria
per la qualificazione a PSN. In caso di esito positivo, il Governo elegge
mediante specifico provvedimento e a seguito di una propria valutazione in
merito all’interesse nazionale per la costituzione del Polo Strategico
Nazionale.

**Quale sarà il compito dei Poli Strategici Nazionali?**

I PSN gestiranno l’infrastruttura IT (Data Center e Cloud) del Paese con
specifiche caratteristiche di affidabilità e sicurezza definite da AgID.

Tali infrastrutture ospitano le applicazioni che supportano l’erogazione di
servizi al cittadino, di particolare rilevanza strategica e di interesse
nazionale.

Circolare qualificazione Cloud Service Provider
~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Quali sono i servizi che i Cloud service provider possono offrire alle PA?**

Le tre categorie di servizi cloud IaaS, PaaS e SaaS purchè qualificati da AgID.

**Quali requisiti organizzativi deve avere un Cloud service provider per
ottenere la qualifica di AgID?**

I requisiti organizzativi sono pubblicati all’interno dell’`Allegato A della
Circolare AgID n. 2 del 9 aprile
<https://cloud.italia.it/projects/cloud-italia-circolari/it/latest/circolari/CSP/allegato_docs/requisiti-organizzativi.html>`_.

**Quali requisiti specifici di sicurezza deve avere un Cloud service provider
per ottenere la qualifica di AgID?**

I requisiti specifici di sicurezza sono pubblicati all’interno dell’`Allegato A
della Circolare AgID n. 2 del 9 aprile
<https://cloud.italia.it/projects/cloud-italia-circolari/it/latest/circolari/CSP/allegato_docs/requisiti-specifici.html#sicurezza-privacy-e-protezione-dei-dati>`_.

**Quali requisiti specifici di performance deve avere un Cloud service provider
per ottenere la qualifica di AgID?**

I requisiti specifici di performance sono pubblicati all’interno dell’`Allegato
A della Circolare AgID n. 2 del 9 aprile
<https://cloud.italia.it/projects/cloud-italia-circolari/it/latest/circolari/CSP/allegato_docs/requisiti-specifici.html#performance>`_.

**Quali requisiti di interoperabilità e portabilità deve avere un Cloud service
provider per ottenere la qualifica di AgID?**

I requisiti di interoperabilità e portabilità sono pubblicati all’interno
dell’`Allegato A della Circolare AgID n. 2 del 9 aprile
<https://cloud.italia.it/projects/cloud-italia-circolari/it/latest/circolari/CSP/allegato_docs/requisiti-specifici.html#interoperabilita-e-portabilita>`_.

**Cosa bisogna fare per chiedere la qualificazione come Cloud service provider
(CSP)?**

Per chiedere la qualificazione occorre seguire i passaggi indicati nella piattaforma dedicata alle `qualificazioni cloud
<https://cloud.italia.it/marketplace/info>`_.

**Per quanto tempo è valida la qualificazione di fornitore di Public Cloud della
PA?**

La qualificazione ha durata pari a 24 mesi a decorrere dalla data di iscrizione
al Marketplace Cloud, salvo i casi di revoca previsti.

**In quali casi AgID può revocare la qualificazione al Cloud service provider?**

AgID revoca la qualificazione nel caso di:

- perdita di almeno uno dei requisiti di cui all'Allegato A della  Circolare AgID 2 del 9 aprile;

- riscontro da parte dei competenti organi di violazioni di norme relative
- all’attività oggetto di qualificazione.

**In caso di revoca, il CSP può presentare una nuova richiesta di qualificazione
all’AgID?**

Sì, ma solo nel caso in cui siano venute meno le cause che hanno determinato la
revoca della qualificazione.

**Nel caso in cui il CSP abbia data center dislocati in Stati esteri ne dovrà
dare comunicazione?**

Sì, dovrà farlo per consentire all’acquirente di venire a conoscenza e valutare
potenziali incompatibilità o restrizioni legislative dello Stato estero in
questione. Il fornitore Cloud deve rendere noti i paesi in cui sono dislocati i
data center tramite i quali verrà erogato anche parzialmente il servizio e/o
all’interno dei quali transiteranno anche temporaneamente i dati.

**Una pubblica amministrazione può usare prodotti IaaS o PaaS  quali: Google Cloud, Azure, ecc. ?**
Un'amministrazione può accedere liberamente ad un qualunque servizio IaaS e/o PaaS erogato da soggetti pubblici o privati (fermo restando la compliance con la normativa vigente, come per esempio il GDPR ).
A partire dal 20 Novembre 2018 le amministrazioni potranno acquisire esclusivamente servizi Cloud IaaS e PaaS erogati da Cloud Service Provider qualificati secondo quanto disposto  da AgID nella circolare `N. 2 del 9 aprile 2018 <https://cloud.italia.it/projects/cloud-italia-circolari/it/latest/circolari/CSP/circolare_qualificazione_CSP_v1.2.html>`_, tale procedura consentirà ai fornitori di servizi di certificare i servizi stessi per l'uso nella PA.

Circolare qualificazione dei servizi SaaS
~~~~~~~~~~~~~~~~~~~~~~~~~~~~~~~~~~~~~~~~~


**Chi può fornire servizi Cloud di tipo Software as a Service (SaaS) alla PA?**

Sia i fornitori privati, sia le pubbliche amministrazioni purchè qualificati da
AgID.

**Quali sono i requisiti di ammissibilità per poter chiedere la qualificazione
come fornitore di soluzioni SaaS alla PA?**

I servizi SaaS proposti dal fornitore devono essere compatibili con almeno una
delle infrastrutture tra Cloud SPC Lotto 1 e/o Cloud service provider
qualificato da AgID.

**Cosa bisogna fare per chiedere la qualificazione come fornitore di soluzioni
SaaS alla PA?**

Per chiedere la qualificazione seguire i passaggi indicati nella `piattaforma dedicata alla
qualificazione nell'apposita sezione su cloud.italia.it.	<https://cloud.italia.it/marketplace/supplier/landing/landing_page.html`_

**In quali casi AgID può revocare la qualificazione al fornitore SaaS?**

Nel caso di:

- perdita del criterio di ammissibilità. Ovvero quando l’infrastruttura  che ospita il servizio SaaS non è più qualificata;

- perdita di almeno uno dei requisiti di cui all’Allegato A della  Circolare
- AgID 3 del 9 aprile;

- riscontro da parte dei competenti organi di violazioni di norme relative
- all’attività oggetto di qualificazione.

**Quali requisiti organizzativi deve avere un fornitore SaaS per ottenere la
qualificazione di AgID?**

I requisiti organizzativi sono pubblicati all’interno dell’`Allegato A della
Circolare AgID n. 3 del 9 aprile
<https://cloud.italia.it/projects/cloud-italia-circolari/it/latest/circolari/SaaS/allegato_docs/requisiti-organizzativi.html>`_.

**Quali requisiti di sicurezza deve possedere un fornitore SaaS per ottenere la
qualificazione di AgID rispetto alle soluzioni SaaS offerte?**

I requisiti di sicurezza sono pubblicati all’interno dell’`Allegato A della
Circolare AgID n. 3 del 9 aprile
<https://cloud.italia.it/projects/cloud-italia-circolari/it/latest/circolari/SaaS/allegato_docs/sicurezza.html>`_.

**Quali sono i requisiti di performance e scalabilità che un fornitore SaaS deve
avere per ottenere la qualificazione?**

I requisiti di performance e scalabilità sono pubblicati all’interno
dell’`Allegato A della Circolare AgID n. 3 del 9 aprile
<https://cloud.italia.it/projects/cloud-italia-circolari/it/latest/circolari/SaaS/allegato_docs/performance-scalabilita.html>`_.

**Quali sono i requisiti di interoperabilità e portabilità che un fornitore SaaS
deve avere per ottenere la qualificazione?**

I requisiti di interoperabilità e portabilità sono pubblicati all’interno
dell’`Allegato A della Circolare AgID n. 3 del 9 aprile
<https://cloud.italia.it/projects/cloud-italia-circolari/it/latest/circolari/SaaS/allegato_docs/interoperabilita-portabilita.html>`_.

**Una pubblica amministrazione può usare prodotti SaaS  quali: Google Docs, Trello, Github, ecc. ?**
Un'amministrazione può accedere liberamente ad un qualunque servizio SaaS (fermo restando la compliance con la normativa vigente, come per esempio il GDPR).
A partire dal 1 Aprile 2019 le amministrazioni potranno acquisire esclusivamente servizi Cloud SaaS qualificati secondo quanto disposto  da AgID nella circolare `N. 3 del 9 aprile 2018 <https://cloud.italia.it/projects/cloud-italia-circolari/it/latest/circolari/SaaS/circolare_qualificazione_SaaS_v_4.12.27.html>`_, tale procedura consentirà ai fornitori di servizi di certificare i servizi stessi per l'uso nella PA.
